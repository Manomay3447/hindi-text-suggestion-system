विराट कोहली ने महज 36 साल की उम्र में ही टेस्ट क्रिकेट को अलविदा कह दिया. पिछले साल विराट कोहली ने टी20 इंटरनेशनल क्रिकेट से संन्यास लिया था. अब ऐसे में यह महान बल्लेबाज सिर्फ वनडे इंटरनेशनल फॉर्मेट में ही भारत के लिए खेलता हुआ नजर आएगा. विराट कोहली ने इंटरनेशनल क्रिकेट में अभी तक 27599 रन बनाए हैं, जिसमें 82 शतक और 143 अर्धशतक शामिल हैं. इसी बीच टीम इंडिया के एक पूर्व क्रिकेटर ने विराट कोहली को भारत रत्न से सम्मानित करने की मांग कर डाली है.

क्रिकेट के खेल में सबसे लंबा छक्का जड़ने का रिकॉर्ड न तो क्रिस गेल के नाम है और न ही रोहित शर्मा व कार्लोस ब्रैथवेट के नाम है. 100 साल से भी ज्यादा समय पहले क्रिकेट में सबसे लंबे छक्के का वर्ल्ड रिकॉर्ड बना था, लेकिन आज तक इस रिकॉर्ड के कोई आसपास भी नहीं पहुंच पाया.

इस बल्लेबाज ने ठोका है वर्ल्ड क्रिकेट में सबसे लंबा छक्का

क्रिकेट के इतिहास का सबसे लंबा छक्का अल्बर्ट ट्रॉट ने 19वीं सदी में लगाया था. अल्बर्ट ट्रॉट इंग्लैंड और ऑस्ट्रेलिया दोनों देशों के लिए क्रिकेट खेल चुके. अल्बर्ट ने 19वीं सदी में एक ऐसा छक्का मारा था, जो लॉर्ड्स क्रिकेट ग्राउंड के पवेलियन को ही पार कर गया था. उनके इस छक्के की लंबाई 164 मीटर थी. यह क्रिकेट के इतिहास का सबसे लंबा छक्का था. अल्बर्ट ने इंग्लैंड के मेरिलबोर्न क्रिकेट क्लब के लिए खेलते हुए ऑस्ट्रेलिया के खिलाफ ये शॉट लगाया था. ये वही शॉट था, जिसमें बॉल बाउंड्री पार कर गई थी.

164 मीटर का सिक्स मारने का कारनामा

अल्बर्ट ट्रॉट 19वीं सदी के सबसे खतरनाक बल्लेबाजों में से एक रहे हैं. वो इंग्लैंड और ऑस्ट्रेलिया दोनों देशों के लिए क्रिकेट खेले हैं. इतिहास का सबसे लंबा 'छक्का' अल्बर्ट के नाम हैं. वो 164 मीटर का सिक्स मारने का कारनामा कर चुके हैं. 19वीं सदी में अल्बर्ट ट्रॉट के नाम से गेंदबाज खौफ खाते थे. इतना ही नहीं वो गेंदबाजी में भी बल्लेबाजों के लिए खौफ साबित हुए हैं. बताया जाता है कि इस खिलाड़ी ने 1910 में 41 साल की उम्र में गोली मारकर आत्महत्या कर ली थी.

अफरीदी के नाम इतने मीटर का छक्का

पाकिस्तान के पूर्व विस्फोटक ऑलराउंडर शाहिद अफरीदी ने अपने पूरे करियर में कई खतरनाक और विस्फोटक पारियां खेलीं. शाहिद अफरीदी ने साल 2013 में दक्षिण अफ्रीका के खिलाफ 158 मीटर का लंबा छक्का लगाया था.

लिस्ट में दो भारतीयों का भी नाम है शामिल

सबसे लंबा 'छक्का' मारने वाले खिलाड़ियों की लिस्ट में दो भारतीय भी शामिल हैं, जिसमें युवराज सिंह और महेंद्र सिंह धोनी का नाम है. युवराज सिंह 119 मीटर का सिक्स मार चुके हैं. युवी के नाम तो टी20 में 6 गेंदों पर 6 छक्के लगाने का भी रिकॉर्ड शामिल है. वहीं एमएस धोनी 112 मीटर का सिक्स मार चुके हैं. साल 2007 में टी20 विश्व कप में भारत के युवराज सिंह ने ऑस्ट्रेलिया के खिलाफ खेली गई 70 रनों की पारी के दौरान ब्रेट ली की गेंद पर 119 मीटर लंबा छक्का जड़ा था. ये छक्का इसलिए भी गजब था क्योंकि इसके लिए उन्होंने सिर्फ अपनी कलाइयों का इस्तेमाल किया था.

महेंद्र सिंह धोनी

धोनी ने साल 2011-12 में सीबी सीरीज में ऑस्ट्रेलिया के खिलाफ एक मैच में जड़ा था. ये छक्का लॉन्ग ऑफ की दिशा में मारा गया था, जो उस स्टेडियम की काफी बड़ी बाउंड्री थी, लेकिन धोनी के इस छक्के ने आसानी से उस बाउंड्री को पार करते हुए पूरे 112 मीटर की दूरी तय की थी.

'विराट कोहली को मिलना चाहिए भारत रत्न'

भारतीय खेलों के इतिहास में अब तक केवल एक ही खिलाड़ी को भारत रत्न से सम्मानित किया गया है, और वह सचिन तेंदुलकर हैं. सचिन तेंदुलकर को साल 2014 में तत्कालीन राष्ट्रपति प्रणब मुखर्जी ने भारत रत्न देकर सम्मान प्रदान किया था. इससे पहले या बाद में किसी भी एथलीट को यह प्रतिष्ठित नागरिक पुरस्कार नहीं मिला है. हालांकि पूर्व क्रिकेटर सुरेश रैना ने अब भारतीय क्रिकेट में विराट कोहली के जबरदस्त योगदान को देखते हुए उन्हें भारत रत्न से सम्मानित करने की मांग की है.

इस क्रिकेटर ने अपने विस्फोटक बयान से मचा दी सनसनी

सुरेश रैना ने स्टार स्पोर्ट्स के एक शो के दौरान कहा, 'विराट कोहली ने जितनी उपलब्धियां हासिल की हैं और उन्होंने भारत और भारतीय क्रिकेट के लिए जो कुछ भी किया है, उसके लिए उन्हें भारत रत्न से सम्मानित किया जाना चाहिए. भारत सरकार को उन्हें भारत रत्न पुरस्कार देना चाहिए.' बता दें कि टेस्ट क्रिकेट से विराट कोहली के अचानक संन्यास ने वर्ल्ड क्रिकेट को चौंका दिया है. 36 वर्षीय विराट कोहली ने भारत के लिए 123 टेस्ट मैच खेले, जिसमें उन्होंने 46.85 की औसत से 30 शतकों सहित 9230 रन बनाए. विराट कोहली पिछले साल टी20 इंटरनेशनल से पहले ही रिटायरमेंट ले चुके थे. अब वह भारत के लिए केवल वनडे इंटरनेशनल मैच ही खेलेंगे.

टीम इंडिया के लिए बहुत बड़ा झटका

विराट कोहली का टेस्ट क्रिकेट से संन्यास लेना टीम इंडिया के लिए बहुत बड़ा झटका है. इससे पहले रोहित शर्मा और रविचंद्रन अश्विन ने भी टेस्ट क्रिकेट को अलविदा कह दिया था. विराट कोहली ने अपनी कप्तानी में भारत को 68 टेस्ट मैचों में से 40 मुकाबलों में जीत दिलाई है. विराट कोहली भारत के सबसे सफल कप्तान रहे हैं. विराट कोहली का यह रिकॉर्ड तोड़ना आने वाले किसी भी कप्तान के लिए बहुत मुश्किल होगा. विराट कोहली ने बतौर कप्तान टेस्ट क्रिकेट में 68 टेस्ट मैच खेले हैं. विराट कोहली ने कप्तान के तौर पर भारत के लिए 68 टेस्ट मैचों में 54.80 की औसत से 5864 रन बनाए हैं. भारतीय टेस्ट इतिहास में विराट कोहली कप्तान के तौर पर सबसे ज्यादा रन बनाने वाले बल्लेबाज हैं.
