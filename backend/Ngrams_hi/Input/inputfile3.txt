
भारत का एक क्रिकेटर ऐसा है, जिसका इंटरनेशनल क्रिकेट करियर महज 26 साल की उम्र में ही खत्म हो गया था. ये खिलाड़ी एक समय पर टीम इंडिया का ब्रह्मास्त्र माना जाता था, लेकिन इस धुरंधर का क्रिकेट करियर बुरी तरह तबाह हो गया. इस क्रिकेटर को कभी टीम इंडिया का अगला अनिल कुंबले माना जाता था, लेकिन खुद ये खिलाड़ी भी नहीं जानता था कि उसका क्रिकेट करियर का अंत इतना दुखद तरीके से होगा.

महान बनने से चूक गया ये क्रिकेटर

भारत के लिए वनडे और टी20 इंटरनेशनल मैच खेलने वाले लेग स्पिनर राहुल शर्मा का नाम हर किसी को याद है. जब ये खिलाड़ी टीम इंडिया में नया-नया आया था, तो उनके लंबे कद और घातक लेग स्पिन गेंदबाजी की वजह से उन्हें अगला अनिल कुंबले माना जाता था. राहुल शर्मा आईपीएल में डेक्कन चार्जेर्स हैदराबाद, पुणे वॉरियर्स इंडिया, दिल्ली कैपिटल्स और चेन्नई सुपर किंग्स की टीमों का हिस्सा रह चुके हैं. राहुल शर्मा ने साल 2010 में डेक्कन चार्जेर्स हैदराबाद के लिए IPL डेब्यू किया था.

माना जाता था टीम इंडिया का ब्रह्मास्त्र

राहुल शर्मा IPL 2011 में उस दौरान चर्चा में आए जब उन्होंने 14 मैचों में 5.46 की इकोनमी रेट के साथ 16 विकेट लिए थे. राहुल शर्मा की घातक गेंदबाजी के सामने बल्लेबाज रन बनाने के लिए तरस रहे थे. राहुल शर्मा ने अपने इसी प्रदर्शन के दम पर टीम इंडिया में जगह बना ली. राहुल शर्मा ने साल 2011 में वेस्टइंडीज के खिलाफ इंदौर वनडे के जरिए अपने इंटरनेशनल करियर का आगाज किया था. राहुल शर्मा को इसके बाद साल 2012 में ऑस्ट्रेलिया के दौरे पर भारत के लिए टी20 इंटरनेशनल में डेब्यू करने का मौका मिला था.

पुलिस की रेड के दौरान पकड़ा गया

राहुल शर्मा ने भारत के लिए 4 वनडे और 2 टी20 इंटरनेशनल खेले हैं, लेकिन इसके बाद उन्हें फ्लॉप शो के कारण टीम इंडिया से बाहर कर दिया गया था. राहुल शर्मा ने टीम इंडिया के लिए 4 वनडे मैचों में 6 विकेट और 2 टी20 मैचों में 3 विकेट हासिल किए थे. राहुल शर्मा ने आईपीएल करियर में 44 मैच खेले, जिसमें 40 विकेट लिए हैं. साल 2012 में आईपीएल के दौरान मुंबई के जुहू में एक रेव पार्टी में पुलिस की रेड के दौरान राहुल शर्मा को पकड़ा गया था.

टीम इंडिया में फिर मौका नहीं मिल पाया

तब राहुल शर्मा के साथ आईपीएल 2012 में पुणे वॉरियर्स इंडिया के लिए खेलने वाले के साथी खिलाड़ी वेन पार्नेल ने कहा था कि वह नशा नहीं करते और गलत समय पर गलत स्थान पर समय बिता रहे थे. मुंबई पुलिस ने तब जुहू समुद्रतट के करीब स्थित ओकवुड प्रीमियर होटल में छापा मारकर दोनों खिलाड़ियों को पकड़ा था. राहुल शर्मा साउथ अफ्रीका के ऑलराउंडर वेन पार्नेल के साथ एक रेव पार्टी में ड्रग्स के साथ गिरफ्तार हुए थे. बता दें कि टेस्ट के दौरान दोनों की रिपोर्ट पॉजिटिव आई थी. इस कांड के बाद उन्होंने साल 2013 में फिर से एक बार आईपीएल में वापसी की थी, लेकिन टीम इंडिया में उन्हें खेलने का फिर से मौका नहीं मिल पाया था.

IPL 2025 में अभी तक 58 मैच खेले जा चुके हैं और एक भी टीम प्लेऑफ के लिए क्वालीफाई नहीं कर पाई है. इस बार अजब-गजब समीकरण ने प्लेऑफ के गणित को उलझा दिया है. रॉयल चैलेंजर्स बेंगलुरु (RCB) की टीम प्वाइंट्स टेबल में टॉप पर चल रही है और उसके 17 अंक हो चुके हैं. हैरानी की बात ये रही कि रॉयल चैलेंजर्स बेंगलुरु (RCB) की टीम 17 अंक लेने के बावजूद अभी तक प्लेऑफ में जगह नहीं बना पाई है.

अजब-गजब समीकरण ने उलझाया मामला

कोलकाता नाइट राइडर्स (KKR) और रॉयल चैलेंजर्स बेंगलुरु (RCB) के बीच शनिवार को IPL 2025 का मैच बारिश के कारण रद्द हो गया. डिफेंडिंग चैंपियन कोलकाता नाइट राइडर्स (KKR) इसी के साथ ही प्लेऑफ की रेस से बाहर हो गई है. बेंगलुरु के चिन्नास्वामी स्टेडियम में शनिवार को इस मैच में एक भी गेंद फेंकी नहीं जा सकी और बिना टॉस के ही मैच रद्द करना पड़ा. नतीजतन दोनों टीमों को एक-एक अंक मिला. कोलकाता नाइट राइडर्स (KKR) के 12 अंक और रॉयल चैलेंजर्स बेंगलुरु (RCB) के 17 अंक हो गए.

कट गया KKR का पत्ता

कोलकाता नाइट राइडर्स (KKR) की टीम प्लेऑफ की रेस से बाहर हो गई, क्योंकि वह अगला मैच जीत भी जाती तो उसके अधिकतम 14 अंक होते, जो उन्हें प्लेऑफ में जगह दिलाने के लिए पर्याप्त नहीं. चौथे स्थान पर रहने वाली मुंबई इंडियंस (MI) और पांचवें स्थान पर रहने वाली दिल्ली कैपिटल्स (DC) टीम के बीच 21 मई को मुकाबला होगा, जिससे यह सुनिश्चित हो जाएगा कि उन दो टीमों में से कम से कम एक टीम निश्चित रूप से KKR से ऊपर ही रहेगी.

58 मैच बीते फिर भी प्लेऑफ में नहीं पहुंची एक भी टीम

रॉयल चैलेंजर्स बेंगलुरु (RCB) की टीम 17 अंक लेने के बावजूद अभी तक प्लेऑफ में जगह नहीं बना पाई है. रॉयल चैलेंजर्स बेंगलुरु (RCB) तो क्या, कोई भी टीम प्लेऑफ में अपनी जगह अभी तक पक्की नहीं कर पाई है. रॉयल चैलेंजर्स बेंगलुरु (RCB) की टीम अभी भी राहत की सांस नहीं ले रही होगी. अगर रॉयल चैलेंजर्स बेंगलुरु (RCB) की टीम अपने बाकी बचे दो मैच हार जाती है और दिल्ली कैपिटल्स अपने अगले दो मैच जीत जाती है. वहीं, अगर पंजाब किंग्स एक मैच जीत जाती है और मुंबई इंडियंस अपने दोनों मैच जीत जाती है, तो तीन टीमों के 17-17 अंक रह जाएंगे. ऐसे में जिस भी टीम का नेट रनरेट ज्यादा होगा वह प्लेऑफ में जगह बना लेगी.

मुंबई इंडियंस को दो जीत की जरूरत

गुजरात टाइटंस और पंजाब किंग्स की टीम भी प्लेऑफ में पहुंचने से एक जीत दूर हैं, जबकि मुंबई इंडियंस को निश्चित रूप से प्लेऑफ में जाने के लिए दो जीत की जरूरत है. KKR का यह सीजन निराशाजनक रहा है. साल 2024 में खिताब जीतने के बाद इस टीम ने IPL 2025 से पहले श्रेयस अय्यर, तेज गेंदबाज मिशेल स्टार्क और सलामी बल्लेबाज फिल साल्ट को रिलीज कर दिया. केकेआर पूरे सीजन में खराब प्रदर्शन से जूझती रही है.
